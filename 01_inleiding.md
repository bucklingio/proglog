Inleiding
=========

Inleiding
---------

Je leert de basis van programmeren. Een programma is een reeks
instructies die jij schrijft en die de computer uitvoert.

Programmeertalen
----------------

Je schrijft de instructies van een programma in een programmeertaal. Er
bestaan veel programmeertalen.\
De instructies zijn in de meeste programmeertalen Engelse woorden.\
De programmeertaal Python bevat bijvoorbeeld een instructie `print()`.\
Je gebruikt `print()` om iets (bijvoorbeeld een getal) op het scherm te
tonen.\
Je programma bevat instructies die je tikt in een bestand. Zo'n bestand
heet een 'source'.

Python
------

Je gebruikt in deze cursus de programmeertaal Python. Python is een
programmeertaal die ideaal is om te leren programmeren, omdat ze
eenvoudig is.\
Je hebt de Python interpreter nodig om met Python te programmeren.\
De interpreter leest je programma en voert het uit.\
Je kan ook speciale software gebruiken om makkelijker met Python te
programmeren.\
We leren je hoe je de Python interpreter en Visual Studio Code (VSCode)
installeert en hoe je VSCode gebruikt om met Python te programmeren.

De Python interpreter
---------------------

Je downloadt de Python interpreter via de website
[https://www.python.org/](https://www.python.org/).\
Je downloadt de meest recente versie.\
Je vindt het gedownloade bestand terug in je Downloads folder.\
Je installeert de Python interpreter door op het gedownloade bestand te
dubbelklikken.

Visual Studio Code
------------------

Je downloadt VSCode via de website [https://code.visualstudio.com/](https://code.visualstudio.com/).\
Je vindt het gedownloade bestand terug in je Downloads folder.\
Je installeert VSCode door op het gedownloade bestand te dubbelklikken.

VScode voor Python
------------------

Om met Python te programmeren in VSCode heb je een extensie nodig.\
Een extensie is een uitbreiding van een programma, in dit geval VSCode.\
Open VSCode en klik op de knop 'Extensies' in de linkerbalk.

![image](images/extensions-view-icon.png)

Er verschijnt een lijst met mogelijke extensies die je in VSCode kan
installeren.\
Je zoekt de extensie 'Python' in het zoekveld.

![image](images/python-extension-marketplace.png)

Je installeert de extensie door op de knop 'Install' te klikken. Je
herstart daarna VSCode.

<a class="btn" href="./02_eersteprogramma.md">Eerste Programma</a>